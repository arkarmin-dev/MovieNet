Rust Creek, Sea Fever, The Misfits, We Hunt Together, Mission: Impossible – Rogue Nation တို့ထဲက မင်းသမီးချောလေးဖြစ်တဲ့ Hermione Corfieldနဲ့အတူ Knightfall, Invisible Eyes, The Winter Kingတို့ထဲ မင်းသား Simon Merrellsတို့နှင့်တကွ London Has Fallen, The Letter for the King, The Dark Crystal: Age of Resistanceတို့ရဲ့ နန်းဆန်တဲ့အလှပိုင်ရှင် မင်းသမီး Kemi-Bo Jacobs တို့ ၃ယောက်သားအတူတူ ရုပ်ရှင်ကို ဇာတ်ရှိန်အမြင့်ဆုံးဖြစ်အောင် ကြည့်ရှု့သူကို ဆွဲဆောင်သွားမယ့် ရုပ်ရှင်တစ်ကားဖြစ်ပါတယ်။ဇာတ်လမ်းလေးကတော့ ကမ္ဘာကြီးက ဂေဟစနစ်တွေ ဖောက်ပြားပြီး လူတွေနေထိုင်ဖို့ မဖြစ်နိုင်တော့ပါဘူး။ ထို့အတွက်ကြောင့်မို့လို့ ကမ္ဘာပြင်ပမှာ နေထိုင်ဖို့အတွက် လူသားတွေက ကိုလိုနီနယ်မြေတွေ တည်ဆောက်ကြရပါတော့မယ်။ ဒီလိုအာကာသနဲ့ပတ်သက်တဲ့ ကိုလိုနီခရီးစဥ်တွေအတွက် ဂျေလို့ခေါ်တဲ့ အေအိုင်ကို စီမံကိန်းတွေ ရီပို့တွေကို ဦးစီးဦးဆောင်လုပ်ပေးဖို့ ပရိုဂရမ်ရေးပြီး တာဝန်ပေးထားပါတယ်။ လပေါ်မှာ ကိုလိုနီသွားနေမယ့် ပရိုဂရမ်ကို ဦးဆောင်ရတဲ့ လူသားကတော့ အန်ဒါဆန်ဖြစ်ပါတယ်။ ဒီလိုနဲ့ လပေါ်ကိုမသွားခင် တစ်ညအလိုမှာ အန်ဒါဆန်၊သူ့မိန်းမဖြစ်သူ ဆမ်နဲ့ ဆမ့်ရဲ့လက်အောက်ငယ်သားဖြစ်တဲ့ ချာလီတို့ ဆုံမိတုန်းမှာ အေအိုင်ဆီကနေ ရက်တစ်သန်းစာ ရှေ့ဖြစ်ဟောကိန်းတွေ ထွက်လာပါတော့တယ်။ ဒီဟောကိန်းတွေကို ကြည့်ပြီး အန်ဒါဆန်တို့ ၃ယောက် ဘယ်လိုလုပ်ကြမလဲ၊ အေအိုင်က ဟောပေးတဲ့ ရှေ့ဖြစ်ဟောကိန်းတွေက မှန်လာတဲ့အခါ … အေအိုင်ရဲ့ဟောကိန်းကို မျက်ကွယ်ပြုပြီး လပေါ်ကိုပဲ သွားမလား၊ လပေါ်ကို မသွားဘဲ ပိုပြီးကြီးမားတဲ့အရာတွေကို လုပ်ဆောင်နိုင်ဖို့ပဲ ဆုံးဖြတ်သွားမလား၊ အေအိုင်က ဟောကိန်းထုတ်ပေးရုံတင်မဟုတ်ဘဲ လူသားတွေကို စိုးမိုးဖို့ပါ ကြိုးစားလာခဲ့တဲ့အခါ …. ဤကဲ့သို့သော အကြောင်းရာတွေကို ဇာတ်လမ်းအဆုံးထိ အရှိန်ကို မကျသွားဘဲ တဖြည်းဖြည်းနဲ့မြင့်တက်သွားရင်းနဲ့ ရုပ်ရှင်မှာ ဖော်ပြသွားတာကို စိတ်ဝင်စားစွာ ကြည့်ရှု့ရမှာဖြစ်ပါတယ်။